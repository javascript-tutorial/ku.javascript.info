# کۆد ئێدیتۆر

کۆدئێدیتۆر ئەو شوێنەیە کە پرۆگرامەرەکان زۆربەی کاتەکانیان لە ناوی بەسەر دەبەن.

دوو جۆری سەرەکی کۆد ئێدیتۆرمان هەیە: IDE و کۆد ئێدیتۆر لایت(کێشی سووک). زۆر کەس هەموو جۆرە ئامرازێک بەکاردەهێنن.


## ئای دی ئی یان IDE

زاراوەی [IDE](https://en.wikipedia.org/wiki/Integrated_development_environment) ئاماژەیە بۆ کۆد ئێدیتۆرێ بەهێز و دەوڵەمەند وە پڕ لە تایبەتمەندی کە بە شێوەیەکی گشتی لەسەر "تەواوی پڕۆژەیەک" کاردەکات.بەپێی ئەو شتە کە تا ئێسە وتمانە بۆ ئێوە دەردەکەوێت، ئەمە تەنها کۆد ئێدیتۆرێ نییە، بەڵکو "ژینگەیەکی گەشەپێدان"ی تەواوەتییە.

ئای دی ئی پرۆژەکە باردەکات (کە دەتوانێت چەندین فایل بێت)، ڕێگە بە گەشتکردن دەدات لە نێوان فایلەکاندا، تەواوکردنی ئۆتۆماتیکی دابین دەکات لەسەر بنەمای تەواوی پڕۆژەکە (نەک تەنها فایلە کراوەکە)، و لەگەڵ سیستەمی بەڕێوەبردنی وەشانی ( وەک [git](https://git-scm.com/)) تێکەڵ دەبێت ، ژینگەیەکی تاقیکردنەوە بۆ گەشەپێدەر دەخاتە بەردەست، و بابەتەکانی "ئاستی پڕۆژە"ی تر کە بۆ پرۆگرامساز پێویستە دابنین دەکات.

ئەگەر هێشتا IDEت هەڵنەبژاردووە، ئەم بژاردانەی خوارەوە لەبەرچاو بگرە:
- [ڤیژوئال ستۆدیۆ کۆد](https://code.visualstudio.com/)(کراس پڵەتفۆرم - بەخۆڕایی)
- [وێب ستۆرم](https://www.jetbrains.com/webstorm/)(کراس پڵەتفۆرم - پێویستی بە کڕینی)
  
  بۆ ویندۆز "ڤیژوئال ستۆدیۆ"ش هەیە، نابێت لەگەڵ "ڤیژوئال ستۆدیۆ کۆد" تێکەڵ بکرێت. ڤیژوئال ستۆدیۆ کۆد ئێدیتۆر پارەدار و بەهێزی مایکرۆسافتە بۆ ویندۆز گونجاوە و کار دەکات و بۆ پلاتفۆرمی .NET بە کار دەچێت. هەروەها لە جاڤاسکڕێپتدا بە باشی پشتگیری دەکات. هەروەها وەشانی خۆڕایی [کۆمەڵگەی ڤیژوئال ستۆدیۆ](https://www.visualstudio.com/vs/community/) هەیە وە دەتوانن بە کاری بووەن.

زۆرێک لە IDEەکان پارەیان پێدەدرێت، بەڵام ماوەی تاقیکردنەوەیان هەیە کە بگێنە بەرچاو ڕوونیک کە بەسوودە بۆ ئێوە یا نە . بەزۆری تێچوویان کەم وێنەیە بە بەراورد بە مووچەی گەشەپێدەرێکی شارەزا، بۆیە تەنها باشترینیان بۆ خۆت هەڵبژێرە.

## کۆد ئێدیتۆر  کێشی سووک

کۆد ئێدیتۆرەکانی کێشی سووک وەک IDE بەهێز نین، بەڵام خێرا و ڕەسەن و سادەن.

بە شێوەیەکی سەرەکی بۆ کردنەوەی و دەستکاریکردنی فایلێک دەستبەجێ بەکاردەهێنرێن.

جیاوازی سەرەکی نێوان "کۆد ئێدیتۆر سووک" و "IDE" ئەوەیە کە IDE لەسەر ئاستی پڕۆژە کاردەکات، بۆیە لە سەرەتاوە داتای زۆر زیاتر باردەکات، پێکهاتەی پڕۆژەکە شی دەکاتەوە ئەگەر پێویست بێت و هتد. ئەگەر تەنها پێویستمان بە یەک فایل بێت، کۆد ئێدیتۆر سووک زۆر خێراترە.

بژاردەی زۆر هەیە، بۆ نموونە: 

- [سابلایم تێکس](https://www.sublimetext.com/)(کراس پڵەتفۆرم،بەخۆڕایی)
- [نۆتپەد++](https://notepad-plus-plus.org/)(ویندۆز، بەخۆڕایی)
- [ڤیم](https://www.vim.org/) و [ئیمەکس](https://www.gnu.org/software/emacs/) هەروەها زۆر باشن ئەگەر بزانیت چۆن بەکاریان بهێنیت.

## با چیتر ئەستەم تری نەکەینەو

ئەو کۆد ئێدیتۆرەنە کە ناو لیستەکەی سەرەوە هاتنە کە یان من یان هاوڕێکانم کە  گەشەپێدەرێکی باشن، ماوەیەکی زۆرە بەکاریان هێناوە و دڵخۆش و ڕازین پێیان.

لە جیهانە گەورەکەماندا کۆد ئێدیتۆر گەورەی تریش هەن. تکایە ئەو دانە هەڵبژێرە کە زۆرترین حەزت لێیە.

هەڵبژاردنی ئێدیتۆر وەک هەر ئامرازێکی تر تاکەکەسییە و بەندە بە پڕۆژە و خوو و ئارەزووی کەسیی خۆتەوە.


بۆچوونی کەسیی نووسەر:
- من [Visual Studio Code](https://code.visualstudio.com/) بەکاردەهێنم ئەگەر  پەرەپێدانی Front-End بکەم.
- ئەگەرنا   زمان/ پلاتفۆرمێکی زۆر تر بێت وەک نموونە Front-end و Back-end وە هەر دووکی خۆتان گەشەی پێ ئەدەن،  بەپێی زمانەکە، ئێدیتۆرێ تر وەک XCode (Mac)، Visual Studio (Windows) یان خێزانی Jetbrains (Webstorm، PHPStorm، RubyMine و هتد) لەبەرچاو بگرن.

