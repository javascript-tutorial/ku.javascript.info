# سڵاو جیهان!

ئەم بەشەی فێرکارییەکە باس لە ناوەکی جاڤاسکڕێپت دەکات.

بەڵام ئێمە پێویستمان بە ژینگەیەکی کارکردنە بۆ بەڕێوەبردنی سکریپتەکانمان و بەو پێیەی ئەم فێرکارییە ئۆنلاینە، وێبگەڕە هەڵبژاردەیەکی باشە. ئێمە بڕی فەرمانە تایبەتەکانی وێبگەڕ کەم دەکەینەوە (وەک `alert`) بۆ ئەوەی کاتی ئێوە بەفیڕۆ نەچێت ئەگەر بڕیارە سەرنجت لەسەر ژینگەیەکی تر بێت (وەک Node.js) ئەم فێرکارییە سەبارەت بە Node.js نییە بەڵام فێربوونی بناغە و بنچینەکانی خودێ جاڤاسکڕێپت بەدڵنیایەو یارمەتی دەریی تۆ دەبێ لە داهاتوو ئەگەر ویستت Node.js فێربیت. ئێمە لە فێرکاری [داهاتوو](/ui) دا سەرنج قووڵتر دەخەینە سەر جاڤاسکڕێپت لە وێبگەڕەکانە. کەواتە سەرەتا با بزانین چۆن سکریپتێک بە لاپەرێکی وێبەو هاوپێچ بکەین. بۆ ژینگەکانی لای سێرڤەر (وەک Node.js)، دەتوانیت سکریپتەکە بە فەرمانێکی وەک `node my.js` جێبەجێ بکەیت.



## تەگ ئێسکریپت

دەتوانرێت بەرنامەکانی جاڤاسکڕێپت لە نزیکەی هەر شوێنێکی بەڵگەنامەیەکی HTML دا بە بەکارهێنانی تاگی `<script>` دابنرێت.

```html run height=100
<!DOCTYPE HTML>
<html>

<body>

  <p>Before the script...</p>

*!*
  <script>
    alert( 'سڵاو  ، جیهان' );
  </script>
*/!*

  <p>...After the script.</p>

</body>

</html>
```

```online
دەتوانیت نموونەکە بەڕێوەببەیت بە کرتەکردن لەسەر دوگمەی "Play" لە گۆشەی سەرەوەی لای ڕاستی بۆکسەکەی سەرەوە.
```

تاگی `<script>` کۆدی جاڤاسکڕێپتی تێدایە کە بە شێوەیەکی ئۆتۆماتیکی جێبەجێ دەکرێت کاتێک وێبگەڕ تاگەکە پرۆسێس دەکات.


## نووسینی مۆدێرن

تاگی `<script>` چەند تایبەتمەندییەکی هەیە کە ئەمڕۆ بە دەگمەن بەکاردەهێنرێن، بەڵام هێشتا لە کۆدی کۆنتردا دەبینرێن

تایبەتمەندی `جۆر`: <code>&lt;script <u>type</u>=...&gt;</code>

: ستانداردە کۆنەکەی HTML، HTML4، پێویستی بە سکریپتێک هەبوو کە `جۆر`ی هەبێت. بەزۆری `type="text/javascript` بوو. ئیتر پێویست ناکات.هەروەها ستانداردی مۆدێرن HTML مانای ئەم تایبەتمەندییەی بەتەواوەتی گۆڕی. ئێستا دەتوانرێت بۆ مۆدیولەکانی جاڤاسکڕێپت بەکاربهێنرێت. بەڵام ئەمە بابەتێکی پێشکەوتووە، لە بەشێکی تری فێرکاریەکەدا باسی مۆدیولەکان دەکەین.

تایبەتمەندی `زمان`: <code>&lt;script <u>language</u>=...&gt;</code>

: ئەم تایبەتمەندییە بۆ پیشاندانی زمانی سکریپت بوو. ئەم تایبەتمەندییە چیتر مانای نییە چونکە جاڤاسکڕێپت زمانی پێشوەختەیە. پێویست بە بەکارهێنانی ناکات.


کۆمێنتەکانی پێش و دوای سکڕێپتەکە.


: لە کتێب و دەستنووسی بەڕاستی کۆنەکاندا، ڕەنگە کۆمێنتەکان لەناو تاگەکانی `<script>`دا بدۆزیتەوە، بەم شێوەیە:

    ```html no-beautify
    <script type="text/javascript"><!--
        ...
    //--></script>
    ```

    ئەم فێڵە لە جاڤاسکڕێپتی مۆدێرن بەکارناهێنرێت. ئەم کۆمێنتانە کۆدی جاڤاسکڕێپت لە وێبگەڕە کۆنەکان دەشارنەوە کە نەیاندەزانی چۆن تاگی `<script> `پرۆسێس بکەن. بەو پێیەی ئەو وێبگەڕانەی لە ١٥ ساڵی ڕابردوودا بڵاوکراونەتەوە ئەم کێشەیەیان نییە، ئەم جۆرە کۆمێنتە دەتوانێت یارمەتیت بدات بۆ ناسینەوەی کۆدی بەڕاستی کۆن.


## سکریپتە دەرەکییەکان

ئەگەر کۆدی جاڤاسکڕێپتێکی زۆرمان هەبێت دەتوانین بیخەینە فایلێکی جیا.

فایلەکانی سکریپت بە تایبەتمەندی `src` دەخرێنە پاڵ HTML:

```html
<script src="/path/to/script.js"></script>
```

لێرەدا، `/path/to/script.js` ڕێڕەوێکی ڕەهایە بۆ سکریپتەکە لە ڕەگی ماڵپەڕەکەوە. هەروەها دەتوانرێت ڕێڕەوێکی ڕێژەیی لە لاپەڕەی ئێستاوە دابین بکرێت. بۆ نموونە، `src="script.js"`، هەروەک چۆن `src="./script.js"`، بە واتای پەڕگەی `script.js` لە فۆلدری ئێستادا.

هەروەها دەتوانین URL ێکی تەواو بدەین. بۆ نموونە:

```html
<script src="https://cdnjs.cloudflare.com/ajax/libs/lodash.js/4.17.11/lodash.js"></script>
```

بۆ هاوپێچکردنی چەندین سکریپت، چەندین تاگ بەکاربهێنە:

```html
<script src="/js/script1.js"></script>
<script src="/js/script2.js"></script>
…
```

```smart
وەک یاسایەک تەنها سادەترین سکریپتەکان لە HTML دادەنرێت. ئەوانەی ئاڵۆزترن لە فایلە جیاوازەکاندان.

سوودی فایلێکی جیا ئەوەیە کە وێبگەڕەکە دایبەزێنێت و لە [کەش](https://en.wikipedia.org/wiki/Web_cache)ى خۆیدا  هەڵیدەگرێت.

لاپەڕەکانی تر کە ئاماژە بە هەمان سکریپت دەکەن لەبری دابەزاندنی لە کاشەوە دەیهێنن، بۆیە لە ڕاستیدا فایلەکە تەنها یەکجار دابەزێنرێت.

کە ترافیکی کەم دەکاتەوە و پەیجەکان خێراتر دەکات.

```

````نوکتە:warn header="ئەگەر `src` دانرابێت، ناوەڕۆکی سکریپت پشتگوێ دەخرێت."

تاگی `<script>` ناتوانێت هەم تایبەتمەندی "src" و هەم کۆدی ناوەوەی هەبێت.

ئەمەش کار ناکات:

```html
<script *!*src*/!*="file.js">
  alert(1); // ناوەڕۆک پشتگوێ دەخرێت چونکە src دانراوە
</script>
```

دەبێت `<script src="...”>` دەرەکی یان `<script>` ی ئاسایی بە کۆدەوە هەڵبژێرین.

نموونەی سەرەوە دەتوانرێت دابەش بکرێت بۆ دوو سکریپت بۆ کارکردن لەگەڵی:

```html
<script src="file.js"></script>
<script>
  alert(1);
</script>
```
````

## پوختە

- دەتوانین تاگی "<script>" بەکاربهێنین بۆ زیادکردنی کۆدی جاڤاسکڕێپت بۆ لاپەڕەکە.

- سیفاتەکانی `جۆر` و `زمان` پێویست نین.

- دەتوانرێت سکریپتێک لە پەڕگەیەکی دەرەکیدا لەگەڵ "<script src="path/to/script.js"></script>"دا جێگیر بکرێت.


زۆر شتی تر هەیە بۆ فێربوون دەربارەی سکریپتەکانی وێبگەڕ و کارلێککردنیان لەگەڵ وێب پەیجێک. بەڵام با ئەوەمان لەبەرچاو بێت کە ئەم بەشەی فێرکارییەکە تایبەتە بە زمانی جاڤاسکڕێپت، بۆیە نابێت گیرۆدەی جێبەجێکردنی تایبەت بە وێبگەڕ بین. ئێمە وێبگەڕەکە وەک ڕێگەیەک بۆ بەڕێوەبردنی جاڤاسکڕێپت بەکاردەهێنین کە فێربوونی ئاسانە، بەڵام تەنها یەکێکە لە چەندین ڕێگا.

